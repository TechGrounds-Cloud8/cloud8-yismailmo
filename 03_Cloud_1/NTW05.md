
IP adressen
Introductie:
Een IP adres is een logisch adres dat aan een netwerkapparaat toegewezen kan worden. De netwerkapparaten kunnen dan vervolgens met dit IP adres elkaar vinden op het netwerk.
Een IPv4 adres heeft 32 bits (4 bytes), en is meestal geschreven in decimalen (bijvoorbeeld: 132.88.142.5) waar iedere blok voor, na, en tussen de punten, 1 byte is. Dit betekent dat één blok tussen punten een maximale waarde kan hebben van 255. 


Er zijn 3 IP adres bereiken gereserveerd voor privé netwerken. Iedereen gebruikt één van deze netwerken thuis of op werk. Deze zijn:
192.168.0.0 - 192.168.255.255
172.16.0.0 - 172.31.255.255
10.0.0.0 - 10.255.255.255

Een andere oplossing is IPv6. IPv6 adressen bevatten 128 bits, en is vaak geschreven in hexadecimalen. Het aantal adressen dat mogelijk is met IPv6 zo groot, dat je iedere korrel zand op alle stranden van onze aarde 3 IPv6 adressen kan geven voordat deze op is. Of dat is het verhaal wat vaak verteld wordt bij de voordelen van IPv6 over IPv4.

Wij focussen ons op IPv4. Ondanks dat de transitie naar IPv6 noodzakelijk is, gebruikt AWS en Azure nog steeds voornamelijk IPv4 en is IPv6 een aparte optie die expliciet aangezet moet worden.
Bestudeer:

### Key terminology

IP adressen

IPv4 en IPv6

Public en Private IPs


NAT

Statische en dynamische adressen


Benodigdheden:
Je laptop
Je mobiel
Admin toegangsgegevens voor je router
### Opdracht:


Ontdek wat je publieke IP adres is van je laptop en mobiel op wifi.

Zijn de adressen hetzelfde of niet? Leg uit waarom.

Ontdek wat je privé IP adres is van je laptop en mobiel op wifi.

Zijn de adressen hetzelfde of niet? Leg uit waarom.
Verander het privé IP adres van je mobiel naar dat van je laptop. Wat gebeurt er dan?
Probeer het privé IP adres van je mobiel te veranderen naar een adres buiten je netwerk. Wat gebeurt er dan?

Tip: vergeet niet je instellingen weer terug te zetten wanneer je klaar bent met de opdracht.
